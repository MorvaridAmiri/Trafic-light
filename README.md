# Trafic-light

هدف در این بخش این است که چراغ های راهنمایی یک چهارراه را با استفاده از ATmega32 مدیریت کنیم.

در یک چهارراه 4 چراغ وجود دارد. 2چراغ برای مسیر عمودی(که روبروی یکدیگر هستند) و 2 چراغ برای مسیر افقی(که روبروی یکدیگر هستند). 

خواسته های سوال عبارتند از اینکه بتوانیم این 4 چراغ را مدیریت کنیم:
 
ترتیب کار هر چراغ به شرح مقابل است: ابتدا قرمز، بعد از آن زرد و سپس سبز. بعد از چراغ سبز، بلافاصله چراغ قرمز روشن خواهد شد. 

همچنین باید در کنار هر چراغ یک تایمر هم قرار گیرد که نشان بدهد چندثانیه از سبز بودن یا قرمز بودن چراغ باقی مانده است.

حداکثر زمان سبز بودن 60 ثانیه است. اما زمان قرمز بودن آنها باید کسری از میزان سبز بودن آنها باشد(مثال 3/4 زمان سبز بودن، چراغ میتواند قرمز باشد). تعیین این نسبت به عهده شما و دلخواه است(توجه کنید زمان قرمز بودن نمی تواند برابر با سبز بودن باشد. باید کسری از آن باشد و حتما کمتر از سبز بودن باشد). 

چراغ های زرد حداکثر 2 ثانیه باید فعال باشند. تعیین این زمان به دلخواه خواهد بود. ولی بیشتر از 2 ثانیه نباید باشد. 

همواره چراغ های روبروی همدیگر، هم رنگ هستند. مثال چراغ های عمودی باهمدیگر سبز می شوند. ولی اگر چراغ های عمودی سبز باشند، چراغ های افقی باید قرمز باشند. پس چراغ های افقی و عمودی رنگ متفاوتی باهم دارند. در زمان سبز بودن یکی، دیگری قرمز است.

باید از یک پتانسیومتر استفاده شود:
 
• این پتانسیومتر جهت مشخص کردن زمان سبز بودن چراغ باید استفاده شود (مقدار دریافتی از پتانسیومتر باید به شکلی طراحی شود که حداکثر 60 ثانیه چراغ سبز باشد اما با تغییر این پتانسیومتر باید زمان سبز بودن کم و زیاد شود). 
